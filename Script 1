World Cup win
1 intro

Enter Two Fans: 

Fan 1: Bhai saab match ka to maza hi aa gaya kya match hua hai, 10 saal se har bar ekdam last me jaake haarte the aur is baar to last me jaake chakka maar diya

Fan 2: Aisa match maine life me nahin dekha, kya catch liya hai suryakumar yadav ne

Fan 1: Sooryakumar yadav? Samajwaadi se tha kya?

Fan 2: Abe cricket ki baat kra raha hun tu mujhse india k world cup jeetne k agle din ek mahine pahle k election ki baat kar raha hai, tujhe abhi batata hun mai idhar aa

Start fighting: Exit: Khabri throws them away 

2 Khabri News


Khabari - Aa gaye aap log? Ab jahan news milni chahiye wahan milegi nahin to ek chai ke saath ye sab mai hi bata deta hun. Mai hun aapka aapna khabrilal khabardaar



Khabri -  Aaj ki sabse taaja khabar hai ki india ne twenty twenty cricket world cup ko ek baar fir se apne naam kar liya hai poore desh me khushi ki lahar hai.. taaliyaan! 


Team India  mumbai jakar sadkon pe bus ke upar chadhke naachi kyonki aadmi bhale hi kitna bhi bada ho jaye, bus se bada nahi ho sakta! Taaliyan!!! Bajao gaana!

(Khabri dances on Bhangra beat, fans throw money at him and then fight among themselves to catch the same notes they were throwing)

Logon ne Itne patakhe phode ki dilli ka pradushan dar k nepal bhaag gaya, 

10 saal baad bhartiya team ne pehla icc khitaab jeet k duniya ko dikha diya ki pradhanmantri ji panauti nahin hai

Bhartiya team me top two players ki jagah khaali hai aur Shubhman gill ne selection process me apni daawedaari majboot karne ke liye social media par fir se daali tauliye me tasveer.

Kaptaan Rohit aur unki team ne jhanda gaad diya, match jeetne k baad rohit  bhaawuk hokar zameen par chitt gir pade aur poori team unki taraf aise daud padi jaise baraat k saamne kisine noton ki gaddi uda di ho..

 Ye sab dekhte hi mai chai chadhaane bhaag gaya kyonki apna kaam chalte rehna chaahiye. Ye monsoon aur cricket season me jyada chalta hai..

3 Labri conversations


Labri enters…


Labri - Aaj bas cricket ki hi baat karoge kya?

Khabri - Haan to aur kaun si baat karein

Labri - Are aaj Bihar me phir se ek naya navela pull toot k gir gaya

Khabri - ye sab Hota rehta hai

Labri - Are aaj hemant soren ne jail se nikal k mukhya mantri ki shapath li

Khabri - ye sab hota rehta hai

Labri -  Are aaj videsh mantri ne china se kaha k sambhal jaaye

Khabri - Bolo kya

Labri - Kya

Khabri - ye sab hota rehta hai

Labri - To chalo kuch aisa karte hain jo aaj tak nahin hua

(slaps khabri playfully) (music)

Labri - Kal kare so aaj kar, aaj kare so ab, aur abhi jo karna tha wo kar liya to mujhe bolne do ab

/Labri news extra   
/extra
4 Khiladi Chacha Conversations



Two or Three men enter the set with sawaalin


Man1 : Khiladi chacha pranam, world cup jeetne ki badhai ho!

Chacha: Are hame kya hame koi kahin ek bhi paisa de dega kya? Hamne apne desh k liye khela hame aaj tak ek medal bhi nahin mila.. jeevan bhar ye khabri k baap ke yahan chai peta reh gaya..

Man 1: Are chacha! desh k liye khele the.. kahan khele the one day me ki test me?

Chacha: Ham gali me khela karte the

Man 2: (Laughs) Are chacha aapne gali me hi desh ke liye khel lete the?

Chacha: aur nahin to kya! hamne apni gali me apne desh k liye aisi aisi ladaiyan ladi hain mazal nahi hai ki koi ek se zyada trial ball khel le

Sawaalin: Chacha ab to hamelag raha hai ki jo aap bolte the ki hamaara ek rishtedaar BCCI me hai wo sab bhi jhooth hi tha

Labri: are aaj tak kabhi paan k paise to diye nahin bade aaye BBCI me rishtedaari nikalne waale

Chacha: Tum logon ko sab mazak lagta hai, aajkal k bacche mobile dekh dekh k sochne lage hain ki saari duniya dekh li hai, sab unki umar k logon ne hi ukhaada hai unke bade boodhon ne to kuch dekha hi nahin

Sawaalin: Haan to kahan hain aapke BCCI waale rishtedaar

Chacha: Abhi batata hun 

EXITS


5 Virat 

Labri - Kar liya duniya ka sabse jaroori kaam? Ab ye lo khaao paan kyonki team india ne jeeta hai world cup ka mukam

Khabri/Sawaalin- Kya baat hai badi tukabandi ho rahi hai?

Labri - Ab bandi to ham kisiki ban nahin paaye to socha thodi si tukbandi hi kar lete hain. Hamne siddhu ji se seekha hai, doosri line k baad jyada koi dhyaan se sunta nahin hai..

Khabri- Chalo galat bahano se sahi siddhu saab cricket ki audience to badha rahe hain…(eats paan)

Virat Kohli enters, practicing straight bowling action in air

VIRAT (to man 1): Ye khiladi chacha ka ghar kahan padega?

Man 1: falls off his chair…

Khabri: Are kya baat hai koi virat kohli ki photo laga k chala gaya (goes towards him)

Virat: (practices a straight drive to his face, almost slapping khabri)

Khabri: are mar gaye ye to asli ek dam original waala kohli hai, sir aapki chai ready h

Virat: lekin maine to order hi nahin kari

Khabri: Lekin hamne to bana di na 

Virat : ye kya hota hai? aise zabardasti koi cheez bech rahe ho..

Sawaalin : jaise aap har samay ad me bechte ki ye khalo ye peelo ye pehen lo.. bas wahin se seekha hai…


Virat - wo to Mera kaam hai

Sawaalin - to Bina baat ki chai bechna Inka kaam hai kyun sahi bola na

Virat: okay vegan chai kar do fir

Khabri: ye bakri k doodh waali hoti hai? Wo hamare paas nahin hai.

Virat: accha koi baat nahin ek kaali chai kar do

Virat sits down

Sawaalin: VIrat sir world cup jeetne ki badhai

VIrat: Thank you, thank you. (Practices pull shot in air while sitting)...sab bhagwaan ne kiya hai

Sawaalin - sir aapko final me aake man of the match Jeet k kaisa lag raha hai 

Virat - jis hisaab ki mujhe tournament ki shuruaat mili thi 76 to aaj kam hi lag raha hai. Lekin uparwaala ne sab dekh liya..


Sawaalin: accha ye bataiye ki aap itne din se Rohit sharma aur aapki ladai ki baateien media me chal rahi thi par aapne kabhi koi explanation nahin diya, kya aap unko gale lagane k liye world cup ka wait kar rahe the?...is Jeet se pehle aap Rohit se gale kyun nahin mile??

Virat: wo yaar jeet ki khushi me dekha nahin kisse gale mil Raha hun. Stadium ke Anushka bhi nahi thi.. hehe..

Sawaalin: to kyaa aapki ladai sach me chalu hai?

Virat: no comments… (hits a cover drive in air)... 

Sawaalin: Virat ji

Aap to waise rest pe rehte hain abhi achanak retirement kyun announce kar diya?  anushka ji me daanta tha k bacchon ka diaper ab tum change karoge?...

Virat: (laughs)

Sawaalin : aap Bharat k aadhe se jyada berozgaaron ko apni daadhi ki style copy karte hue dekhte hain to aapko kaisa lagta hai?

Virat: Maine bhi kisi bakri se chhapi hi thi..

Man 1:  yells Cricket GOAT 

Virat:( does a bowling action,) sab bhagwaan ka kiya hai

Sawaalin: Virat ji jay Shah ne team k liye 125 crore ka inaam ghoshit kiya hai aapko kya lagta hai ki Rinku singh k pitaji ko ab cylinder uthaana chhod dena chaahiye?

Virat: Maine bola na har cheez ki tarah ye bhi bhagwaan ne kiya hai…

Labri: Aap bhi hamaare liye ek kuch kar dijiye

Virat: Kya?

Labri: Ik baar dekh lijiye, deewana bana dijiye…deewaana nahin bana sakte to bandi bana lijiye

Virat: Mai jailor laga hun jo bandi banaunga?

Khabri: Kuch nahin sir, jai shah ne jo jeetne ki khushi me 125 karore announce kiya hai uske peeche hai
Virat: Mai bhi usi k peeche yahan aaya hun...Abhi ye bataiye khiladi chacha ka Ghar kahan hai

Sawaalin : udhar

/extra 

Virat exit























6 Rohit Sharma


Khabri: Hey raam Virat kohli khiladi chacha k yahan aaya hai?

Labri: Pakka koi scam kiya hoga

Sawaalin: Are wo bade hain unke baare me aisa nahin bolte

Labri: Ham labri hain ham sab bolte hain!

Rohit Sharma enters … (Music)

Khabri: Haaye daiya hamare bhaag khul gaye, khud bhaarat team k kaptaan rohit sharma hamare chai k stall par… taaliyan!
Swagat hai sirr, aur world cup jeetne ki badhai

Rohit: Aapka bohot bohot wo!

Khabri: Wo matlab sir?

Rohit: Are wahi yaar? Usko hindi me kya bolte hain jab koi compliment tareef karta hai

Khabri: Dhanyawaad?

Rohit: Haan wahi wahi Dhanyawaad… jaiye ja k boundary pe khade ho jaaiye… (music)

Labri: Sir t20 world cup jeetne k liye aapko bohot dher saari badhai aaj aapne dikha diya ki aap sharma ji k asli bete ho

Rohit: Kab tak ye sab chutkule karoge … (chidhate hue) sharma ji ka beta hun…(daantte hue)aapko koi shaq tha?

Labri: (gets scared she might have offended him) Nahin sir ham to aapko compliment de rahe the

Rohit: Are mai to mazak kar raha tha,  aapka bohot bohot wo

Labri: Wo kya

Rohit: Are wahi jo abhi bola tha

Labri: Ki aap mazak karte ho?

Rohit: are jo usko bola abhi? (points to khabri)

Labri: Udhar jaa k khade ho jaao?

Rohit: (annoyed) Chaayyla,


Khabri: Abhi laaya

Rohit:  kahan phas gaya yaar mai… are kisiko yaad nahin maine kya bola tha?

Sawaalin: Dhanyawaad?

Rohit: haan wahi wahi…(turn to labri)... Aapka bohot dhanyawaad,  fine leg pe khade ho jaaiye… (turns to sawaalin)

/Extra
Rohit: Haan to phir mat bataiye …

Rohit Sharma: Aap kaun hain?

Swaalin: Ji mai duniya se sawal poochne waali sawaalin, kya mai aapka interview le sakti hun?

(Khabri comes forward from stall )

Khabri: Are tum to aate hi interview me lag gayi. Sir world cup jeet k thak gaye honge. Sir aap chai lenge ki coffee?

Rohit: Haan ek chai aur 12 matthi bhi kar do. Mai diet pe hun…aur haan … bumrah ko bol do agle over k liye ready rahe…Aur ek kaam aur kar do…accha chhodo…mai khud kar lunga

Khabri: Abhi chai laye sir

(goes back to stall)

Sawaalin: Rohit ji ye to hume pata hai ki World Cup jeet ke acha lagta hai, par aap ye bataiye ki world cup jeet kar aap kaisa mahsoos kar rahe hain. 

Rohit:  World cup haath me pakadte hi aisa laga kab retire ho sakte hai isiliye mai turant ho liya.

Man 1: Haan ji thoda pet bhi nikal raha hai.. (laughs)

Rohit : Kya baat kar rahe hain mai ekdam fit hun. Mai itna fit hun ki superman pushup maar leta hun. Aap kar lenge?

Khabri: kya hota hai superman pushup/dand, chaddhi pahan k push up maarte hain?

Rohit: Ye retirement k baad bhi aise logon se kyun milna padta hai.. (mutters something abusive) are yahan stump mic to nahin hai? Wo meri baat kuch jyada hi pakad leta hai…

Sawaalin: Rohit ji kya ye retirement ka faisla aapke liye kathin tha? 

Rohit: Ji 15 baar haarne k baad ek baar match jeet jaao to phir bat utha k ghar chale jaana chahiye ki raat me acche neend aaye. Bas yahi soch k world cup jeette maine bola ab chalte hain bhai dressing room me… garden me Bahot ghoom liye. If you know what I mean. 

/extra

Man 1 : Ji bura na maanen to ham bhi ek sawaal pooche? 

Rohit: Bataiye

Man 1 : Ji ek baar ham kamzori se behosh hoke gir gaye the to hamko laal laal khoon chadha tha. EK baat bataiye jab aap log ko chot lagta hai to aapko laal waala chadhta hai ki chaar boondon waala ujaala waala

Sawaalin: Kya bol raha hai?…. Ye player hai… koi mil gaya ka jaadu nahin hai ki neela khoon chadhega

Man 1: Are didi hamne akhbaar me dekha tha ki team india bleeds blue, aur ujaala se badhiya neel aaj tak market me nahin aaya 

Rohit: Turant yahan se bhaag ja aur  ja ja k boundary k bahar fielding pe lag ja 

Khabr:i Enters with chai: (gestures at man 1 ) chup ho jaao nahin tumhara khata band karke hisaab kar denge, 3 saal se paisa nahin diye ho… (reaches rohit, gives him tea)…lijiye sir, chai aur matthi

Rohit: Haan baaki team se bhi pooch lo khaana khaaya ki nahin 

Khabri: aur koi sir yahan hai hi nahin

Rohit: Are wo aate honge tum chai banao… haan to aap kya pooch rahi thi

Khabri Exits

Sawaalin: Pooch kahan pa rahi hun, beech me koi na koi commentbaaji karne lagta hai

Rohit: Aap yahi pe rehti hai? Kaise kaise log hain yahan, sabko team se bahar karo

Sawaalin: kya karun sir!  mera bhi sapna tha south noida me ek 3 bhk flat le lun lekin kabhi koi neta muhje paisa dene hi nahin aaya…

Rohit: Kya baat kar rahi hain!

Sawaalin: Haan,. mai to bikau patrakaar hun lekin aaj tak kisi ne khareeda hi nahin to sach dikhaana padta hai…aap chinta na kariye, sirf sach dikhaungi…Aap hamare darshakon ko ye bataiye ki jab aapka ya aapke kisi teammate ka manobal girta hai to aa use kaise aage khelne ke liye motivate karte hain?

Rohit: Ji mera motivation to din ka chaar vada paav hai… Ye lekin pandya jab dekho tab break up karke dressing room me altaaf raja k gaane sunta rehta hai… usko motivate karne k liye maine bola, dekh, ab tu kisi dil toote aashiq ki tarah UPSC to nikal nahin paayega,  uski umar nikal gayi hai to tu cricket pe dhyaan de lem, ladkiyan isse bhi mil jaati hain…

Sawaalin: Aapne last time jhooth kab bola tha?

Rohit: Jhooth to jab bhi match harte hain, ki nahin virat ki koi galti nahin thi, siraj ki koi galti nahin this, sacchai to dressing room me pata chalti hai, jab coach jhaadu le k rishabh pant ko daudaata hai..

Man1:  Jhaadu ki pitai sun k mammi ki yaad aa gayi

Rohit: Aaja thoda mai peet dun tujhe…

Sawaalin: Sir ye jo…


Rohit: Aapke aur sawaal hai kya abhi? Mera ho gaya , mujhe raat ko world cup ki party me bhi jaana hai wahan aaj jay shaah ji ki table pe ulta latak k naachenge… ye khiladi chacha ka ghar kidhar hai

Sawaalin: Haan, Ek aakhri sawaal sir, ye jo jay shah ne 125 karore announce kiye h uske baare me aap kya kehna chaahenge

ROhit: are usi k liye to mai yahan aaya hun… tum yeh bataoki wo kahan hai

Sawaalin: Udhar

ROHIT EXITS





7 Jay shah

Khabri: aaj to gajab hi ho gaya aaj Virat Kohli aur Rohit sharma dono hamri tapri pe aa gaye…Isse jyada aur kya ho hoga


Jay Shah enters azeemo shah shenshah music in background

Khabri: are dhanya ho bhaag hamare Jo jai shaah yaha padhare, mujhe laga aaj ghata ho gaya, laaiye Rohit aur Virat ki chai k 40 rupaye 

Sawaalin (shoos him away) Sir aap ispe dhyaan mat dijiye, ye aaj poora BCCI yahan pe kaise aa gaya, 

Khabri: Haan wahi rokne aaya hun mai…

Sawaalin: Matlab?

Jay shah: Ek aadmi ne Team k bus driver kophone karke bol diya ki khiladiyon ka saara paisa uske paas hai aur unse aa k le sakte hain… to driver hame yahan le aaya


Sawaalin: Aapko idea hai ki phone kisne kiya tha?

Jay shah: Haan jab hamne poocha hai ki wo hai kaun to bolta hai Mai bhi ek khiladi hun, desh k liye gully me khelta hun...to driver unhe yahan le aaya..

Labri: Maine bola tha khiladi chacha ne koi khel khela hai!

Jay Shah: Kahan hai ye khiladi…mai is aadmi ko peet peet k papa tak l k jaaunga…

Sawaalin: Udhar (points to wrong dirrection)

Jay Shah Exits in that direction

Khabri: Ek baat batao, tumne sabko galat raasta kyun bataya… khiladi chacha ka ghar to idhar hai…

Swaalin: Kyonki Khiladi chacha ko BCCI ka number humne hi diya tha, ek call me desh k teen sabse bade aadmi ka interview ho gaya

Khabri: Ye thoda galat nahin hai?

Sawaalin: Haan to chai biki teri wo waapas kar de 

Khabri: Galat sahi to dekhne ka nazariya hai… taaliya!!!
The music reaches the peak, the lights go dark. 
Cut..
