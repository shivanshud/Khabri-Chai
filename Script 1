World Cup win

Enter Two Fans: 

Fan 1: Bhai saab match ka to maza hi aa gaya kya match hua hai, 10 saal se har bar ekdam last me jaake haarte the aur is baar to last me jaake chakka maar diya

Fan 2: Aisa match maine life me nahin dekha, kya catch liya hai suryakumar yadav ne

Fan 1: Sooryakumar yadav? Samajwaadi se tha kya?

Fan 2: Abe cricket ki baat kra raha hun tu mujhse india k world cup jeetne k agle din ek mahine pahle k election ki baat kar raha hai, tujhe abhi batata hun mai idhar aa

Start fighting: Exit: Khabri throws them away 



Khabari - Aa gaye aap log? Ab jahan news milni chahiye wahan milegi nahin to ek chai ke saath ye sab mai hi bata deta hun. Mai hun aapka aapna khabrilal khabardaar



Khabri -  Aaj ki sabse taaja khabar hai ki india ne twenty twenty cricket world cup ko ek baar fir se apne naam kar liya hai poore desh me khushi ki lahar hai.. taaliyaan! 


Team India  mumbai jakar sadkon pe bus ke upar chadhke naachi kyonki aadmi bhale hi kitna bhi bada ho jaye, bus se bada nahi ho sakta! Taaliyan!!! Bajao gaana!

(Khabri dances on Bhangra beat, fans throw money at him and then fight among themselves to catch the same notes they were throwing)

Logon ne Itne patakhe phode ki dilli ka pradushan dar k nepal bhaag gaya, 

10 saal baad bhartiya team ne pehla icc khitaab jeet k duniya ko dikha diya ki pradhanmantri ji panauti nahin hai

Bhartiya team me top two players ki jagah khaali hai aur Shubhman gill ne selection process me apni daawedaari majboot karne ke liye social media par fir se daali tauliye me tasveer.

Kaptaan Rohit aur unki team ne jhanda gaad diya, match jeetne k baad rohit  bhaawuk hokar zameen par chitt gir pade aur poori team unki taraf aise daud padi jaise baraat k saamne kisine noton ki gaddi uda di ho..

 Ye sab dekhte hi mai chai chadhaane bhaag gaya kyonki apna kaam chalte rehna chaahiye. Ye monsoon aur cricket season me jyada chalta hai..


Labri enters…


Labri - Aaj bas cricket ki hi baat karoge kya?

Khabri - Haan to aur kaun si baat karein

Labri - Are aaj Bihar me phir se ek naya navela pull toot k gir gaya

Khabri - ye sab Hota rehta hai

Labri - Are aaj hemant soren ne jail se nikal k mukhya mantri ki shapath li

Khabri - ye sab hota rehta hai

Labri -  Are aaj videsh mantri ne china se kaha k sambhal jaaye

Khabri - Bolo kya

Labri - Kya

Khabri - ye sab hota rehta hai

Labri - To chalo kuch aisa karte hain jo aaj tak nahin hua

(slaps khabri playfully) (music)

Labri - Kal kare so aaj kar, aaj kare so ab, aur abhi jo karna tha wo kar liya to mujhe bolne do ab

/Labri news extra   
/extra


Two or Three men enter the set with sawaalin


Man1 : Khiladi chacha pranam, world cup jeetne ki badhai ho!

Chacha: Are hame kya hame koi kahin ek bhi paisa de dega kya? Hamne apne desh k liye khela hame aaj tak ek medal bhi nahin mila.. jeevan bhar ye khabri k baap ke yahan chai peta reh gaya..

Man 1: Are chacha! desh k liye khele the.. kahan khele the one day me ki test me?

Chacha: Ham gali me khela karte the

Man 2: (Laughs) Are chacha aapne gali me hi desh ke liye khel lete the?

Chacha: aur nahin to kya! hamne aoni gali me apne desh k liye aisi aisi ladaiyan ladi hain mazal nahi hai ki koi ek se zyada trial ball khel le

Sawaalin: Chacha ab to ahme lag raha hai ki jo aap bolte the ki hamaara ek rishtedaar BCCI me hai wo sab bhi jhooth hi tha

Labri: are aaj tak kabhi paan k paise to diye nahin bade aaye BBCI me rishtedaari nikalne waale

Chacha: Tum logon ko sab mazak lagta hai, aajkal k bacche mobile dekh dekh k sochne lage hain ki saari duniya dekh li hai, sab unki umar k logon ne hi ukhaada hai unke bade boodhon ne to kuch dekha hi nahin

Sawaalin: Haan to kahan hain aapke BCCI waale rishtedaar

Chacha: Abhi batata hun 

EXITS


Rohit Sharma enters … (Music)

Khabri: Haaye daiya hamare bhaag khul gaye, khud bhaarat team k kaptaan rohit sharma hamare chai k stall par.. 
Khiladi chacha ne kamal kar diya


Labri: Sir t20 world cup jeetne k liye aapko bohot dher saari badhai ham bata bhi nahin sakte aapne hamare liye kya kiya hai

Rohit: Thank you thank you… jaiye ja k boundary pe khade ho jaaiye, catch nahin chootna chaahiye


Khabri: Sir aap idhar aaiye aaram se baith jaaiye, chai piyenge?. Ham bata nahin sakte aapke aane se ham kitne khush hain

Rohit: Haan to phir mat bataiye … jaaiye jaake fine leg pe khade ho jaaiye

(Khabri ka muh ban jaat hai)
Rohit: Are mai to mazak kar raha tha mai thoda mazakiya hun, meri biwi ki pasand hai wo fingers cross karke tv pe dekh rahi hongi, hi darling, (blows kiss)

Sawaalin: Koi baat nahin rohit ji. Kaptaan ko sab allowed hota hai. Aakhir hamne bhi stump mic pe aapki team se pyaar bhare shabdon waali baatein suni hi hain…

Rohit Sharma: Aap kaun hain?

Swaalin: Ji mai duniya se sawal poochne waali sawaalin, kya mai aapka interview le sakti hun?

(Khabri comes forward from stall )

Khabri: Are tum to aate hi interview me lag gayi. Sir world cup jeet k thak gaye honge. Sir aap chai lenge ki coffee?

Rohit: Haan ek chai aur 12 matthi bhi kar do. Mai diet pe hun…aur haan … bumrah ko bol do agle over k liye ready rahe

Khabri: Abhi aaye sir

(goes back to stall)

Sawaalin: Rohit ji ye to hume pata hai ki World Cup jeet ke acha lagta hai, par aap ye bataiye ki world cup jeet kar aap kaisa mahsoos kar rahe hain. 

Rohit: Ji mai to paida hi sharma ji ka beta hua tha to achivements ki mujhe aadat hai lekin yahan pe apni team ko captain karke world cup dilaane ki khushi kuch alag hi hai. World cup haath me pakadte hi aisa laga k retire ho sakte hai isiliye mai turant ho liya.

Man 1: Haan ji thoda pet bhi nikal raha hai.. (laughs)

Rohit : Kya baat kar rahe hain mai ekdam fit hun. Mai itna fit hun ki superman pushup maar leta hun. Aap kar lenge?

KHabri: kya hota hai superman pushup/dand, chaddhi pahan k push up maarte hain?

Rohit: Ye retirement k baad bhi aise logon se kyun milna padta hai.. (mutters something abusive) are yahan stump mic to nahin hai? Wo meri baat kuch jyada hi pakad leta hai…

Sawaalin:
aap ye bataiye kya ye retirement ka faisla aapke liye kathin tha? 

Rohit: Ji 15 baar haarne k baad ek baar match jeet jaao to phir bat utha k ghar chale jaana chahiye ki raat me acche neend aaye. Bas yahi soch k world cup jeeta hai.. maine bola ab chalte hain bhai dressing room me… garden me Bahot ghoom liye. If you know what I mean. 

Sawaalin: Aapke saath hi Virat kohli ne bhi t20 format se apna retirement announce kiya,  kya aapne aur virat kohli ne retirement ka faisla aapas me baat cheet karke saath me liya tha?

Rohit: Ji clear cut baat to nahin hui thi, lekin agar ham abhi nahin retire hote to 2 saal baad world cup hai aur phir se desh hamse ummeed baandh leta, aur yaar final pe haarne pe bohot gaali galoj karte hain log.. aisa man kharab ho jaata hai… jab subah subah uth k padho ki rohit sharma sirf tab accha khelte hain jab saamne IPL ki cheerleaders hon. Ye sab accha nahin lagta to sahi time pe nikal lo

Man 1 : Ji bura na maanen to ham bhi ek sawaal pooche? 

Rohit: Bataiye

Man 1 : Ji ek baar ham kamzori se behosh hoke gir gaye the to hamko laal laal khoon chadha tha. EK baat bataiye jab aap log ko chot lagta hai to aapko laal waala chadhta hai ki chaar boondon waala ujaala waala

Sawaalin: Kya bol raha hai? neela khoon kiska hota hai. Ye player hai koi mil gaya ka jaadu nahin hai ki neela khoon chadhega

Man 1: Are didi hamne akhbaar me dekha tha ki team india bleeds blue, aur ujaala se badhiya neel aaj tak market me nahin aaya 

Rohit: Turant yahan se bhaag ja aur  ja ja k boundary k bahar fielding pe lag ja 


Khabri Enters with chai: (gestures at man 1 ) chup ho jaao nahin tumhara khata band karke hisaab kar denge, 3 saal se paisa nahin diye ho… (reaches rohit, gives him tea)…lijiye sir, chai aur matthi

Rohit: Haan baaki team se bhi pooch lo khaana khaaya ki nahin 

Khabri: aur koi sir yahan hai hi nahin

Rohit: Are wo aate honge tum chai banao… haan to aap kya pooch rahi thi

Khabri Exits

Sawaalin: Pooch kahan pa rahi hun, beech me koi na koi commentbaaji karne lagta hai

Rohit: Aap yahi pe rehti hai? Kaise kaise log hain yahan, sabko team se bahar karo

Sawaalin: kya karun sir!  mera bhi sapna tha south noida me ek 3 bhk flat le lun lekin kabhi koi neta muhje paisa dene hi nahin aaya, mai to bikau patrakaar hun lekin aaj tak kisi ne khareeda hi nahin to sach dikhaana padta hai. 
Aap hamare darshakon ko ye bataiye ki jab aapka ya aapke kisi teammate ka manobal girta hai to aa use kaise aage khelne ke liye motivate karte hain?

Rohit: JI mai to mast maula family type aadmi hun, mera mood theek hi rehta hai. Ye lekin pandya jab dekho tab break up karke dressing room me altaaf raja k gaane sunta rehta hai… usko motivate karne k liye maine bola,  dekh toote dil ka badla ab UPSC ka exam nikal k le nahin paayega,  uski umar nikal gayi hai to tu cricket pe dhyaan de le…

Mera motiavtion to vada paav hai, ek vada paav khake 16 chakke maar sakta hun


Sawaalin: Aapne last time jhooth kab bola tha?

Rohit: Jhooth to jab bhi match haarte hain, ki nahin virat ki koi galti nahin thi, siraj ki koi galti nahin this, sacchai to dressing room me pata chalti hai, jab coach jhaadu le k rishabh pant ko daudaata hai..

Man1:  Jhaadu ki pitai sun k mammi ki yaad aa gayi

Rohit: Aaja thoda mai peet dun tujhe…Aapke aur sawaal hai kya abhi? Mera ho gaya , mujhe raat ko world cup ki party me bhi jaana hai wahan aaj jay shaah ji table pe ulta latak k naachenge..

ROHIT EXITS


Labri - Kar liya duniya ka sabse jaroori kaam? Ab ye lo khaao paan kyonki team india ne jeeta hai world cup ka mukam

Khabri/Sawaalin- Kya baat hai badi tukabandi ho rahi hai?

Labri - Ab bandi to ham kisiki ban nahin paaye to socha thodi si tukbandi hi kar lete hain. Hamne siddhu ji se seekha hai, doosri line k baad jyada koi dhyaan se sunta nahin hai..

Khabri- Chalo galat bahano se sahi siddhu saab cricket ki audience to badha rahe hain…(eats paan)

Virat Kohli enters, practicing straight bowling action in air

VIRAT (to man 1): Ye khiladi chacha ka ghar kahan padega?

Man 1: falls off his chair…

Khabri: Nahin ye to photo hai

Virat: (practices a straight drive to his face, almost slapping khabri)

Khabri: are mar gaye ye to asli ek dam original waala kohli hai, sir aapki chai ready h

Virat: lekin maine to order hi nahin kari

Khabri: Lekin hamne to bana di na 

Virat : ye kya hota hai? aise zabardasti koi cheez bech rahe ho..

Sawaalin : jaise aap har samay ad me bechte ki ye khalo ye peelo ye pehen lo.. bas uska badla le rahe hain…


Virat - wo to Mera kaam hai

Sawaalin - to Bina baat ki chai bechna Inka kaam hai kyun sahi bola na

Virat: okay vegan chai kar do fir

Khabri: ye bakri k doodh waali hoti hai? Wo hamare paas nahin hai.

Virat: accha koi baat nahin ek kaali chai kar do

Virat sits down

Sawaalin: VIrat sir world cup jeetne ki badhai

VIrat: Thank you, thank you. (Practices pull shot in air while sitting)...sab bhagwaan ne kiya hai

Sawaalin - sir aapko final me aake man of the match Jeet k kaisa lag raha hai 

Virat - jis hisaab ki mujhe tournament ki shuruaat mili thi 76 to aaj kam hi lag raha hai. Lekin uparwaala ne sab dekh liya..


Sawaalin: accha ye bataiye ki aap itne din se Rohit sharma aur aapki ladai ki baateien media me chal rahi thi par aapne kabhi koi explanation nahin diya, kya aap unko gale lagane k liye world cup ka wait kar rahe the?...is Jeet se pehle aap Rohit se gale kyun nahin mile??

Virat: wo yaar jeet ki khushi me dekha nahin kisse gale mil Raha hun. Stadium ke Anushka bhi nahi thi.. hehe..

Sawaalin: to kyaa aapki ladai sach me chalu hai?

Virat: no comments… (hits a cover drive in air)... 

Sawaalin: Virat ji

Aap to waise rest pe rehte hain abhi achanak retirement kyun announce kar diya?  anushka ji me daanta tha k bacchon ka diaper ab tum change karoge?...

Virat: (laughs)

Sawaalin : sir aap fashion me bhi bohot aage hain kaisa lagta hai aapko jab aap Bharat k aadhe se jyada berozgaaron ko apni daadhi ki style copy karte dekhte hain?

Virat: Maine bhi kisi bakri se chhapi hi thi..

Man 1:  yells Cricket GOAT 

Virat:( does a bowling action,) sab bhagwaan ka kiya hai


Sawaalin: Virat ji jay Shah ne team k liye 125 crore ka inaam ghoshit kiya hai aapko kya lagta hai ki Rinku singh k pitaji ko ab cylinder uthaana chhod dena chaahiye?

Virat: ye sab aap jay Saab se poochiyegaa
Abhi ye bataiye khiladi chacha ka Ghar kahan hai

Sawaalin : udhar 

Virat exit

Sawalin : ab ye jai shah kahan se dhoondhoon

Khabri: aaj gajab ho gaya aaj Virat Kohli aur Rohit sharma dono hamri tapri pe aa gaye

Isse jyada aur kya ho hoga

Jay Shah enters azeemo shah shenshah music in background


Khabri: are dhanya ho bhaag hamare Jo jai shaah yaha padhare, mujhe laga aaj ghata ho gaya, laaiye Rohit aur Virat ki chai k 40 rupaye 

Sawaalin: shoos hun away

Sir aap ispe dhyaan mat dijiye


Sawaalin: sir aapko lagta hai ki agar ham chunaav k pehle Jeet jaate to nda ki seat badh jaati?

Jay Shah: ye sab jhooth hai mai papa se complain karunga

Sawaalin: sir naaraz na hon, mai aapse acche sawaal poochti hun.. aap sir ye bataiye ki political family se aane k baad aapka cricket me kaise aana hua?

Jai shah: ji jab aapke pitaji Amit Shah hon to Jo wo bolen karna padta hai

Sawaalin: sir ye jo 125 karore ka inaam aapne ghoshit kiya hai aapko lagta hai ki agar ye inam pehle announce hota to ham one day world cup bhi Jeet sakte the?

Jai shah- aapne kabhi apne bacchon ko exam me pass hone se pehle cycle di hai? Cycle k tyre ki tarah har subject me zero le k aayega. Is liye pehle result phir inaam


Khabri: sir ji aap bura na maane to ham bhi ek sawaal pooch le?

Sawaalin: abhi tak jisse bhi sawaal poocha hai usne bura hi maana hai, jai sahab aap apne risk pe bolna..


Khabri: sir, jo team aap ground pe khelne k liye select karte ho aur jo team aap dream 11 pe select karte ho wo same hain ki alag alag?

Jai shah runs after khabri out of the frame

The music reaches the peak, the lights go dark. 
Cut..
